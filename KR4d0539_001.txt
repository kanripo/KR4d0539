# -*- mode: mandoku-view; -*-
#+TITLE: 梅花道人遺墨
#+DATE: 2015-08-25 00:13:38.312534
#+PROPERTY: ID KR4d0539
#+PROPERTY: BASEEDITION WYG    
#+PROPERTY: JUAN 卷上
<pb:KR4d0539_WYG_001-1a>¶
欽定四庫全書¶
　梅花道人遺墨卷上¶
　　　　　　　　　　　　　元　吳鎮　撰¶
　五言古詩¶
　　題畫¶
我愛晩風清順適隨所賞曩古竹林仙忽忽竟長往荒¶
除雜廢墟幾度蓬蒿長可人日相親言笑客抵掌靳餘¶
一席寛何用居求廣荷鋤藝术蔬刮地芟草莽舉步山¶
<pb:KR4d0539_WYG_001-1b>¶
水長引手支離杖行役忘爾汝嘯答岩谷響淡然入無¶
何朝來山氣爽¶
　　二¶
我愛晚風清猗猗動庭竹慘淡暮雲多蕭森分野綠開¶
窓暝色佳靜賞歡易足人生遽如許萬事徒碌碌有盡¶
壯士金餘繆匹夫玉軒車韞斧鉞粱肉隠恥辱嫋嫋五¶
株栁采采三逕菊寜盡生前歡毋貽死後哭髙歌晚風¶
前洗盞斟&KR0812;醁¶
<pb:KR4d0539_WYG_001-2a>¶
　　三¶
我愛晚風清新篁動清節㗁㗁空洞手抱此嵗寒葉相¶
對兩忘言只可自怡恱惜我鄙吝才幽閒養其拙野服¶
支扶笻時来苔上屧夕陽欲下山林間已新月¶
　七言古詩¶
　　題青山碧篠圗¶
青山白雲繞碧篠蒼烟迷幽人日無事坐聽山鳥啼鳥¶
啼有真趣對景看山隨所遇乾坤浩蕩一浮鷗行樂百¶
<pb:KR4d0539_WYG_001-2b>¶
年身是寄¶
　　松石圗¶
硯池漠漠吐墨汁蒼髯呼風山鬼泣濤聲破夢鉄骨冷¶
露影濡空翠毛濕徂来千樹老雲烟湖山九里甘蕭瑟¶
何當閲此明忩下長對詩人弄寒碧¶
　　畫竹¶
與可畫竹不見竹東坡作詩忘此詩髙麗老繭氷雪冷¶
戯寫嵗寒岩壑姿紛紛蒼雪落碧篠設謖好風扶舊枝¶
<pb:KR4d0539_WYG_001-3a>¶
猙獰頭角易變化細聽夜深雷雨時¶
　　野竹¶
野竹野竹絶可愛枝葉扶踈有真態生平素守遠荆榛¶
走壁懸崕穿石罅虚心抱節山之阿清風明月聊婆娑¶
寒梢千尺將如何渭川淇澳風烟多¶
　　墨菜¶
菘根脱地翠毛濕雪花翻匙玉肪泣蕪蔞金谷暗塵土¶
美人壯士何顔色山人久刮龜毛毡囊空不貯揶揄錢¶
<pb:KR4d0539_WYG_001-3b>¶
屠門大嚼知流涎淡中滋味我所便元修元修今幾年¶
一笑不直東坡前¶
　　笋¶
緑陰晝靜南風来晴梢拂拂烟花開籜龍走地牙角出¶
班班玉立横蒼苔長鑱穿雲石路滑錦衣脱䙀玉版白¶
鳴牙未下氷雪虀開籠先放揚州鶴¶
　　松泉圗¶
長松兮亭亭流泉兮泠泠潄白日兮散晴雪舞天風兮¶
<pb:KR4d0539_WYG_001-4a>¶
吟秋聲景幽佳兮足靜賞中有人兮眉長青松兮泉兮¶
何所擬硯池陰陰兮清澈底挂君髙堂兮素壁間夜半¶
風雷兮忽飛起¶
　五言律詩¶
　　草亭詩意¶
依村構草亭端方意匠宏林深禽鳥樂塵遠竹松清泉¶
石供延賞琴書悦性情何當謝凡近任適慰平生¶
　七言律詩¶
<pb:KR4d0539_WYG_001-4b>¶
　　蘭¶
舶棹風下東吳舟桮土移入漳泉秋初疑紫蓬攒翠鳳¶
恍如緑綬蒙青虬猗猗九畹易消歇奕奕百畝多淹留¶
軒忩相逢與一笑交結三友成風流¶
　　林屋山¶
巍巍林屋古靈蹤東隔黿頭只一重旱洞晴雲陰洞雨¶
漁家清笛道家鐘綠陰滿地三春草翠葢擎空百尺松¶
知道西南岩壑裏輕風吹處有潛龍¶
<pb:KR4d0539_WYG_001-5a>¶
　　慈里¶
慈里山居林屋西遶山碧磴接丹梯幾村桑柘深深圃¶
數里蒹葭狹狹溪曉月禪家鐘發早夕陽樵唱擔歸齊¶
亨衢南去平如砥踏徧驕&KR1301;蹀躞蹄¶
　四言¶
　　雪竹¶
董宣之烈嚴顔之節斫頭不屈强項風雪¶
　五言絶句¶
<pb:KR4d0539_WYG_001-5b>¶
　　陳賢良隠居¶
發策名猶在回頭事已非池塘春草緑空憶謝公歸¶
　　露竹¶
晴霏光煜煜皎日影曈曈為問東華塵何如北窓風¶
　　題畫¶
老楓化為人老杉化為石莊周與蝴蜨後来誰復易¶
　　一葉竹¶
誰云古多福三莖四莖曲一葉研池秋清風滿淇澳¶
<pb:KR4d0539_WYG_001-6a>¶
　　竹譜¶
初畫不自知忽忘筆在手庖丁及輪扁還識此意否¶
　　寫菜¶
菜葉䦨干長花開黄金細直須咬到根方識淡中味¶
　　衣杵山¶
誰家搗衣杵蒼然古色深此杵徒在此秋到不鳴砧¶
　　舍山¶
巍然一舍起載上塔層層七十二峰外還逢見佛燈¶
<pb:KR4d0539_WYG_001-6b>¶
　　怪石¶
湖洞露黿頭日出曝黿背龜鼉或傍石時時覔同類¶
　　題竹二十二首¶
湘妃祠下竹葉葉著秋聲鸞鳳青霄下吹簫坐月明¶
　　其二¶
陰凉生研池葉葉秋可數東華客夢醒一片江南雨¶
　　其三¶
東山月生光照我庭中竹道人發清嘯愛此惸惸獨¶
<pb:KR4d0539_WYG_001-7a>¶
　　其四¶
輕陰護緑苔清風翻紫籜未參玉版師先放揚州鶴¶
　　其五¶
短梢塵不染宻葉影低垂忽起推篷看瀟湘過雨時¶
　　其六¶
挺挺霜中節亭亭月下陰識得虚中理何事可容心¶
　　其七¶
霏霏桃李花競向春前開何如此君子四時清風来¶
<pb:KR4d0539_WYG_001-7b>¶
　　其八¶
野色入高秋空影映湖水日午北忩凉清風為誰起¶
　　其九¶
我以墨為戯翻因墨作奴當年若鹵莽何處役潛夫¶
　　其十¶
翠羽風前葉秋聲雨一枝詩題春粉節䙀脱玉孩兒¶
　　其十一¶
落落不對俗娟娟凈無塵緬懷湘渭中嵗寒時相親¶
<pb:KR4d0539_WYG_001-8a>¶
　　其十二¶
抱節元無心凌雲如有意寂寂空山中凛此君子志¶
　　其十三¶
碧篠挺奇節空霏散冷露十年青山逰得此幽貞趣(一/作)¶
(修篁含細香微雨濕古樹/十年山中逰得此幽真趣)¶
　　其十四¶
衆木摇落時此君特蒼然節直心愈空抱獨全其天¶
　　其十五¶
<pb:KR4d0539_WYG_001-8b>¶
片片落花心悠悠飛絮意清風明月中此風不可企¶
　　其十六¶
緬惟瀟湘江千里遥相憶何當守一枝與子期深宻¶
　　其十七¶
姢娟春前花嫋嫋風前栁獨有此君子可為嵗寒友¶
　　其十八¶
日日行青山無竹不可留可憐春風中桃李多春愁¶
　　其十九¶
<pb:KR4d0539_WYG_001-9a>¶
葉葉舞清風梢梢漙白雨此懐誰共賞山中有巢許(一/作)¶
(碧篠抱奇節輕霏舞晴霧/髙懐誰共賞山中有巢許)¶
　　其二十¶
娟娟多近水拂拂㝡宜山吁嗟此君子何地不容閒¶
　　其二十一¶
日日對此君攀挹非細故為問轅下駒何如轍中鮒¶
　　其二十二¶
風來無限思雨過有餘凉睠彼君子心漪漪在沅湘¶
<pb:KR4d0539_WYG_001-9b>¶
　　竹卷奉為松巖和尚助喜¶
竿竿有參差葉葉無量限不根而自生換却諸天眼¶
　七言絶句¶
　　古澗長松圖¶
長松生風吹不歇古澗出泉鳴自幽玉屑飰餘移白日¶
紫芝歌動振高秋¶
　　懸崖松¶
偃蹇支離不耐秋摇風灑雨幾時休轉身便是青山頂¶
<pb:KR4d0539_WYG_001-10a>¶
又有懸崖在上頭¶
　　山水¶
聞有風輪持世界可無筆力走山川巒容盡作飛來勢¶
大室丹然擲大千¶
　　縹緲峰¶
洞庭黛色幾重重縹緲維稱苐一峰曽上崑崙瞻八極¶
具區烟水混鴻濛¶
　　明月灣¶
<pb:KR4d0539_WYG_001-10b>¶
月華灧灧水悠悠圎月沉時曙色浮自笑驅馳亦如月¶
東來西去幾時休¶
　　古藤¶
古藤陰陰抱寒玉時向晴忩伴我獨青青不改四時容¶
絶勝凌霄倚凡木¶
　　澤山¶
茫茫震澤擁孤山人在山間是澤間安得相攜山逸侣¶
丹梯碧磴共躋攀¶
<pb:KR4d0539_WYG_001-11a>¶
　　無碍泉¶
瓶研水月先春焙鼎煑雲林無礙泉將謂蘇州賢太守¶
老僧還解覔詩篇¶
　　青浮山¶
孤山七十布西東水面竒形獨不同幾向崚嶒高處望¶
青螺浮在太湖中¶
　　題畫¶
憶昔相逢武水頭行行送上木蘭舟遥憐落日蒸溪上¶
<pb:KR4d0539_WYG_001-11b>¶
野色風聲幾許愁¶
　　畫竹十一首¶
葉葉如聞風有聲盡消塵俗思全清夜深夢遶湘江曲¶
二十五絃秋月明¶
　　其二¶
森森如玉萬條青風過聲傳幾度聽激楚結音多嵗月¶
中郎時有到柯亭¶
　　其三¶
<pb:KR4d0539_WYG_001-12a>¶
愁來白髮三千丈戯寫清風五百竿幸有穎奴知此意¶
時來几上弄清寒¶
　　其四¶
解籜初聞粉節香拂雲又見影蒼蒼鳳皇不至伶倫老¶
無奈荆榛特地長¶
　　其五¶
長憶前朝李薊丘墨君天下擅風流百年遺跡留人世¶
寫破湘潭夢裏秋¶
<pb:KR4d0539_WYG_001-12b>¶
　　其六¶
春到龍孫滿地生未曾出土節先成可憐無個伶倫眼¶
盡日垂垂獨自清¶
　　其七¶
低垂新綠影離離倚石臨泉一兩枝憶得昔年今日見¶
鳳皇池上雨絲絲¶
　　其八¶
與君俱是厭塵氛一日不堪無此君更喜龍孫得春雨¶
<pb:KR4d0539_WYG_001-13a>¶
自抽千尺拂青雲¶
　　其九¶
動輙長吟靜即思鏡中漸見鬢絲絲心中有箇不平事¶
盡寄縱横竹幾枝¶
　　其十¶
此君不可一日無纔著數竿清有餘露葉風梢承硯滴¶
瀟湘一曲在吾廬¶
　　其十一¶
<pb:KR4d0539_WYG_001-13b>¶
倚雲傍石太縱横霜節渾無用世情若有時人問誰筆¶
橡林一箇老書生¶
　¶
　¶
　¶
　¶
　¶
　梅花道人遺墨卷上¶
